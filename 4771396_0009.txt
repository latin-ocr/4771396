DE EURIPIDIS EEGUBA
quid secundum Aristotelis pmccpta statuendum sit.

Scripsit Julius [Mller.

-vvvvvvvwvu-:s

Permagna est de Euripide dissensio inter recentiores criticos; quorum plurimi Aeschylo et
Sophocle multo inferiorem eum esse putant, qua re concitati alii non satis habent eum purgare, verum
duobus illis longe eum anteponunt. Inter omnes quidem constat, Euripidem ab eo tragOediae habitu, quem
Aeschylus et Sophocles tradidissent, digressum esse3 quaeritur autem, melioremne in partem facta sit
haec mutatio an in pejorem3 unde orta est criticorum dissensio. Veteres de hac re ita consentiunt,
ut principatum quidem deferant Aeschylo et Sophocli, tertium autem locum nemini tribuant nisi Euripidi.
Aequalium quoque, qui ex nova tragoediae constitutione maximam oblectationem ceperunt ideoque
conniventes in vitiis maximos poetae impertiverunt plausuS‚ nemo palmam illis eripere et huic dare
conatus est. Horum vero sententiae minime fluxerunt ex artium praeceptis3 sed praepotenti Aeschylearum
et Sophoclearum fabularum vi illi, quorum voluntatibus et studiis obsecutus Eur. novam viam ingressus
erat, ita commoti erant, ut, quamvis novis rebus delectarentur, tamen horum principatum minime
imminuerent. Quaeritur autem, quanti Euripidea tragoedia aestimata sit a criticis veterum
judicibus. Inter quos primum locum obtinet meritoque κριταώιαιος vocatur Aristoteles, qui
primus poesim et maxime tragoediam ad artem et ad praecepta revocavit in libro, quem scripsit
περὶ ποιητικῆς. Etsi libellus ille imperfectus et lacunosus est, quamobrem a doctissimis viris summarium
copiosioris libri habetur, tamen tragoediae natura pulchre ex eo cognosci potest adeo, ut summus
noster artium existimator et judex ¹) non dubitet profiteri, certissima atque verissima in eo inesse
tragoediae praecepta. In quo libello quum Stagirites laudator Euripidis exstitisse videatur, operae
pretium est investigare, quatenus ille poeta in fabulis suis satisfecerit praeceptis a primario existimatore
traditis: quo consilio Hecubae, qua nulla Euripidearum fabularuni in magis diversas et magis contrarias

aestimationes venit, censuram ex illis praeceptis opinione non praejudicata instituere in animo est.

Ex generali, quam Arist. (Poet. VI. 2. ed. Herm.) ponit, tragoediae definitione, ad qualitatem
imitationis (ποιότητα) spectans partes tragoediae eruit sex, quae sunt: μῦθος fabula, ἤθη mores, λιέις

¹) Lessingius in libro, qui inscribitur: bumbiugiidye Qrunmtutgin Cap. 101— 104.
1

