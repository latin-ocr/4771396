4

 

dictio, διάνοια sententiae, ὄψις scenicus apparatus, μελοποιΐα modulatio. Primarium autem locum tribuit
fabulae, quam h. l. intelligi vult factorum compositionem. Hanc ‚iustissime dicit tragoediae finem et
fundamentum (ἀρχήν). Tragoedia enim est· actionis imitatio spectantibus movens metum et miserationem3
hi autem affectus nituntur malis, quae solis moribus perfici non possunt, sed pendent ex factis. Qua
in re philosophus minime negligit, facta plerumque artissime cohaerere cum moribus, quos ob eam
rem proximo in loco ponit. Tertium locum obtinent sententiae, quae et ipsae plerumque actionis
causae sunt. Quantus locus tribuitur dictioni s. elocutioni per vocabula, qua poesis ab aliis artibus
differt. Perspicue phil. addit, dictionem eandem vim habere et in soluta oratione et in vincta, ut
alio quoque loco (Poet. Ι. 7. sqq.) non in metro sed in imitatione positam esse dicit naturam poesis.
Quintum locum obtinet modulatio, quod summum tragoediae condimentum est. Ultimo demum in loco
ponitur scenicus apparatus, quamquam hic eo quod imitationem tragicam agendo fieri demonstrat,
tragoediam ab omnibus aliis poesis generibus discernit ob eamque rem necessaria pars esse videtur.
Qua in re phil. justissime aliam esse vult artem poetae, aliam actoris. Scenicus enim apparatus,
quamquam multum valet ad animos alliciendos, tamen non ex poesis natura fluit, verum adventicium
quiddam est. Nasci quidem possunt e spectatione quoque metus et miserationis affectus, at optimi
poetae ipsa factorum compositione eos excitant. Itaque tragoediae vim etiam sine actoribus integram

constare atque metum et miserationem non minus legentibus moveri oportet, quam spectantibus.

(cf. Poet. VI. 28. XIV. 2. XXVII. 8.)

Accedamus ad gravissimam tragoediae partem, ad fabulam s. factorum compositioncm; quae
quum pendeat ex actione, quam tragoedia imitatur, simpliciter actio nominari potest. De qua Arist.
primum statuit (Poet. VII. 2.), ut sit perfecta et integra i. e. ut habeat initium et medium et finem.
Itaque, id quod ipse haec verba definiens addit, neque undelibet initium neque ubivis finem capere
fabulam oportet, verum ordiri a certa quadam re, quae non necessario ex aliis antecedentibus rebus
orta ipsa pariat alia facta, et deduci usque ad eam rem, ex qua non necessario alia facta oriantur.
Antigonae Sophocleae e. g. initium fit, ex quo Antigone consilium capit, Creontis edietum negligere
et justa solvere fraterno funeri. Quod consilium non necessario ex illo edicto fluit3 nam obtemperare
potuit Antigone avunculi imperio, sed oriatur ex eo necesse est pernicies si non complurium hominum,
at certe virginis ipsius. In Oedipi Regis fine miserrimus ille reX, postquam luminibus se orbavit,
e regno suo emigraturus est, quam ad rem necessario adducitur immanibus malis divinitus sibi
immissis. Ex quo facto non necesse est fluant dissensio et bellum inter filios ortum et quaecumque
alia postea fiunt3 sed haec omnia efficiuntur filiorum indole atque natura. Medio autem continetur
progressus rerum, quae ab illo initio originem ducentes illum necessarium finem efficiant. Quas res
aptissime inter se cohaerere necesse est3 id quod philosophum ducit ad unitatem fabulae s. actionis,
quae maximam inter criticos et interpretes movit dissensionem. Perspicue Arist. (Poet. VIII. 1.) dicit,
unitatem actionis intelligendam non esse agentis unitatem3 uni enim homini multa posse acci-
dere, quae inter se minime cohaereant. Ex iis, quae paulo infra (Poet. VIII. 4.) legimus, apparet,
qualem phil. intellexerit actionis unitatem. Omnes enim actionis partes ita inter se conjunctas
esse vult, ut, si qua auferatur vel transponatur, totum perturbetur3 omnia facta inter se ita
cohaerere, ut intelligamus, necesse aut veri simillimum esse, ex re antecedente id ipsum, quod
sequatur, fieri, non aliud quid. Itaque unitatem actionis intelligendam esse perspicimus factorum
continuitatem vel perpetuitatem. Qua re efficitur inter poetam et rerum scriptorem differentia, quus
paulo infra (Poet. IX. 1.) mentio fit. Rerum enim scriptor narrat ea, quae re vera facta sunt3 poeta
autem narrat ea, quae fieri verisimile vel necessarium est, non laborans, ut fabulas antiquitus traditas
immutatas retineat neve narret nisi quae re vera farta sint, verum fabulas ad suum usum commutans

