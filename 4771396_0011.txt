50

 

ct ipse novas quoque fingens, dummodo sint probabiles. Actionis unitatem Sul'zerus ²) pulchro illustrat
exemplo. Effici enim dicit illam partium conjunctione ea, quae nos impediat, quominus unam partem
putemus totum quiddam. Permultis e. g. vasis in una tabula collocatis non formari unitatem, quum
quodvis eorum solum totum quiddam efficiat3 horologii vero rotulas ceterasque particulas ita inter
se ,iunctas esse, ut quaevis necessaria quidem totius pars sit, sola autem totum quiddam efficere
non possit3 itaque omnibus inter se junctis formari unitatem. Causam unitatis positam esse in natura
rei cujusvis, quum, si ulla pars absit, tota natura immutetur. Liceat h. l. Solgeri ³) quoque de hac
re judicium paucis afferre. Qui omnes res fortuitas adventiciasque ab arte tragica removens actionem
in continua ¹et necessaria causarum et effectuum serie procedere vult3 quin etiam primum initium e
casu vel e solo hominis consilio fluere vetans praecipit, ut humana voluntas ct impetus desuper
injectus in initio ita commisceantur, ut discerni non possint. Concedendum quidem est, id initium
neque repugnare Aristoteleae initii definitioni, et multum pulchritudinis tribuere tragoediae3 sed deducimur
ea re ad contentionem illam necessitatis et libertatis, qua omnem actionem tragoediae contineri
nonnulli viri doctt. docent, cujus‘mentionem phil. facit nullam. Summi vero critici, quamvis inter se
consentiant de natura illius unitatis, tamen singularum fabularum actiones illis praeceptis metientes
valde inter se dissentiunt, id quod infra cognoscere licebit.

Tragoedia ut metum ct miserationem spectatorum movere possit, repraesentare debet mala
resque adversas. At sola haec non sufficiunt philosopho ad perficiendam tragoediam3 nam, ut ex Poet.
VII. 12. apparet, in omni tragoedia esse vult fortunae commutationem (μετάβασιν), aut rerum adversarum
in secundas aut secundarum in adversas. CuJus commutationis varios proponit modos (Poet. XIII. 12.
sqq), e quibus tres plane vituperat. Primum, quem esse vult, si vir justus e secundis rebus
conjiciatur in adversas, improbat, quod id nec miserandum nec metuendum, sed tetrum (μιαρόν) sit.
Neque minus improbat alterum modum, si homo improbus ex adversis rebus secundam consequatur
fortunam, hoc enim minime tragicum esse dicit, quod neque humanitatis sensum tangat neque metum
miserationemve moveat. Vituperandum tertium quoque modum putat, in quo homo improbus ex
secunda fortuna incidat in adversam3 nam hoc humanitatis quidem sensum tangere posse, verum nec
metum nec miserationem movere, quod ille ad similem nostri, haec ad immeritum quendam spectet.
Recte quidem Hermannus dicit, philosophum unum modum omnino omisisse, qui sit, si vir probus ex
adversis rebus secundam consequatur fortunam. Quem modum pariter ab illo improbatum eamque
ob rem plane neglectum esse, cognoscimus ex iis, quae paulo infra (Poet. XIII. (ἰ.) legimus: ἀνάγκη
τὸν καλῶς ἔχοντα μῦθον μεταβάλλειν οὒκ εἰς εὒῐυχίαν ἐκ ὒυςῐυχίας, ἀλλὰ τούναντίον ἐξ εὐτυχίας εἰς δυστυχίαν. Felicem
igitur exitum phil. prorsus a tragoedia removet et ad comoediam rejicit. Neque aliam ob causam
Euripidem τραγικώτατον, maxime tragicum inter poetas dic-it, nisi quod hic in plurimis tragoediis illi
praecepto optime satisfacit. Cujus laudis vim ne quis justo latius patere velit, ipse circumcidit dicens:
εἰ καὶ τὰ ἄλλα μὴ εὖ οἰκονομεῖ. Cave vero verba, τὰ ἄλλα transferas verbo alia, id quod placuit Hartungo,
qui⁴) (E. r. II. p. 369) illis verbis orationes tantum et sententiarum abundantiam a philosopho
vituperari judicat. At quomodo id consentiat cum aliis artis poeticae locis, quibus Arist. compositionem
Euripidearum fabularum perspicue vituperat, ut XV. 7, XVIII. 21? Optimam vero fortunae commutationem
phil. dicit eam, in qua homo, qui non excellat virtute vel justitia, verum auctoritate et rebus secundis
floreat, in mala incidat idque non per malitiam vel turpitudinem, sed per humanum aliquem errorem.

²) in libro, qui inscribitur: augemeine §theone bet {utinen Ωἰὶιιῖτες in voce: &iubat
³) ln commentatione de Sophocle et vetere tragoedia scripta. (macbgdaffene &dyriften ffib. ΙΙ).
⁴) Hanungi Euripides restitutus s. scriptorum Euripidis ingeniique censura. ι*

