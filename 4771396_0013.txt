7

 

amitti pulchram unitatem. Ellendtius’) quoqne in disponendo argumento Hecubae id vitii inesse
dicit, quod, una actione non sufficere visa, altera cum priore nullo modo conjuncta addatur, exteriorem
illam duarum actionum conjunctionem brevitatis remedium esse putans. Vehementissimus vero atque
immoderatus Euripidis vituperator exstat Gruppius, ⁸) qui ut omnes fere ejus tragoedias vitiis com-
positionis refertas esse judicat, sic in Hec. quoque justam desiderat unitatem. Concedit quidem ille
(l. c. p. 371. sq.)‚ Polydori mortem aliquo modo cum utraque fabulae parte cohaerere, quum et mala
immolatione Polyxenae matri illata summe augeat et viam patefaciat ad poenas a Polymestore repe-
tendas3 ita vero eam cum duabus illis partibus cohaerere negat, ut eas connectat. At lustremus ea
quoque, quaein contrariam partem disputarunt Euripidis defensores. Raumerus ⁹) dicit, potuisse post
Talthybii narrationem tragoediam terminari, non debuisse3 Hecubae enim mala augeri potuisse et
Polydori mortem cum iis ita conjunctam esse, ut nullo modo addi possit, nisi illo ipso tempore et
illo ipso loco. Attamen nemo Euripidem vituperat, quod in unam fabulam actiones contulth duas,
verum quod eas male vel potius minime conjunxit neque duas illas connexuit in unam, quod alteram
actionem tractavit post alteram neque ullum interiorem transitum ex una in alteram finxit. Affert
quidem Raumerus causas, quamobrem poeta tragoediam post Talthybii narrationem non finierit, verum
longius produxerit, at minime probabiles. Dicit enim, tragoediam ibi terminatam Polyxenam, non
Hecubam fuisse nominandam. Dedisset quidem Eur. fabulae nomen Polyxenae, si priorem tantum
partem tractasset3 atqui nomen, quod tragoediae impositurus erat, minime eum adducere poterat, ut
ad priorem partem aliam actionem ad Hecubam spectantem adderet. Quodsi Raumerus necessariam
tragoediae longitudinem inter illas causas profert, vix est, quod minus gratum facere potuerit Euripidi.
Namque ex simplici et tenui facto tragoediam componere summi ingenii est, imbecilli vero, multa
requirere facta. Quod Raumerus denique Hecubae actionem comparat cum Raphaeli transfigurauone,
cujus picturae partes duae eodem modo inter se cohaereant, contra dicendum est, illius picturae
compositionem ab artium existimatoribus, ut a Sulzero, ut vitiosam denotatam esse. Pari modo
Pflugkius¹⁰) quoque Euripidem de duabus illis actionibus purgare conatus est. „Actiones, inquit, quas
dixi duas, conjungi necesse fuit, aut si conjungi sine vitio non possent, totum argumentum relinquen-
dum.“ At id ipsum in dubium vocatur, num illae actiones „ita sint comprehensae, ut ad unum
eundemque finem conspirent.“ Ad personam quidem unam eandemque spectant, at si uni homini
primum hoc, deinde illud accidit, duo vero haec facta interiore vinculo connexa non sunt, numquid
dicemus, ea ad unum eundemque finem conspirare? At pergit Pflugkius ita: „Quid est enim, cur
desideretur in tragoedia unitas actionis? nisi quod conjunctis quae aut singula aptam tragoediae
materiam praeberent, aut aliquid saltem haberent, quod longius evagaretur et exuberaret quodammodo,
fieri non potest, quin absoluta una parte et consumptis metus ac miserationis affectibus, ad reliqua
minuatur attentio et languescat studium spectandi.“ Atqui effici potest ex utraque Hecubae parte
tragoedia, id quod probatur Polyxena Sophoclea, cujus fabulae argumentum cum priore Hecubae parte
plane congruit. Meram vero calamitatem aptam tragoediae materiam non esse, neque e natura tra—
goediae neque exemplis probari potest. N ec magis concedendum est, posteriore parte spectatorum
animos mitigari, et ex acerbissimo dolore ad spem rursus et fiduciam convalescere. Juste enim
Gruppius neque in nuncio de Polydori morte allato neque in crudelissimis poenis a Polymestore repe-
titis mitigationem inesse dicit, quod nuncio illo mala Hecubae augeantur, poenae vero tetriores sint,

²) in dissertatione de prologis tragoediae Graecae p. 28.
⁸) in libro, qui inscribitur: arianae.
⁹) in annotationibus ad Euripidem, quae additae sunt ad ejusdem librum, qui inscribitur: Qorieiungeu iiber cite Θεὶῷίᾤιε.

¹⁰) in prooemio Hecubae p. 8.
15³*

