8

quam quae offensos spectatorum animos placare possint. Immo vero etiam ea quae Talthybius de
admirabili et praeclara in ipsa morte fortitudine Polyxenae narrat, maxime idonea esse judicamus ad
solatium Hecubae praebendum atque ad spectatorum animos mitigandos. Ceterum inter summos
criticos constat, priorem Hecubae partem multis acrmagnis virtutibus antecellere posteriori, id quod
ipse Raumerus concedit. Quae quum ita sint, intelligi non potest, quomodo in posteriore parte
studium spectandi non languescat. Quid quod ipse Pflugkius non facere potest, quin id quodammodo
concedat? Paulo enim infra dicit, ne post Talthybii narrationem justo citius deficeret exspectatio,
prologo cautum esse, in quo praemonitum sit, nostram fabulam praeter Polyxenae immolationem etiam
aliud quid complecti. Spectatores igitur nihil amplius exspectaturos fuisse Judicat v. d., nisi prologus
alteram part'em praenunciasset. Neque in eo consentiendum putamus cum Pflugkio, quod dicit, detracta
alterutra parte fabulam imperfectam fore. Namque absoluta priore parte nihil desideratur, nisi neces-
saria tragoediae longitudo, quam ex poetae ingenio, non ex argumento pendere diximus. Transeamus
Jam ad Hartungum, vehementissimum Euripidis propugnatorem. Qui Euripidearum fabularum compo-
sitionem reprehensionem cepisse dicit eorum tantum, „qui male fieri, quidquid aliter fieret atque
Aesch. aut Soph. fecissent, sibi persuaserint.“ At plurimi atque doctissimi Euripidis vituperatores
probe intelligunt, poetam nostrum neque temere neque ex ingenii egestate degenerasse a natura
Aeschyleae vel Sophocleae tragoediae, verum aetatis suae moribus atque voluntati indulgentem3 quam-
obrem in multis aliis rebus eum debitis ornant laudibus. Neque immerito a doctissimo quodam viro ¹¹)
ille vocatur Alcibiades tragicus, amplissimus quidem, sed degener Camenae tragicae alumnus. At quae
Hal-tungus dixit veremur ne recidant in ipsum. Qui Euripidem ab omnibus etsi justissimis repre·
hensionibus expedire summisque laudibus efferre conatus persaepe injustissimum et iniquissimum se
praestat adversus Aesch., Soph., Aristoph. Ut e plurimis unum afferam exemplum, Sophoclis carmina
exiguam ad mores conformandos, ad acuenda ingenia, ad artium studia excitanda vim habere affirmat.

 

Quid quod Aristophanem hominem omnibus sui saeculi vitiis inquinatissimam dicit (E. r. I. p. 381.)‘?
Recentioribus vero criticis iis, qui vitium aliquod Euripidearum fabularum quamvis levissimum vitu-
perarunt, injurias infert multo majores, illustrissima atque celebratissima nomina conviciis atque male-
dictis obruens (Cf. I. p. 520. 530.). Forsitan satis sit hos locos, qui nobis occurrunt sexcenti, legere,
ut cognoscamus, qualis sit Hartungi censura. Sed lustremus ea, quae de actionis unitate nostrae
fabulae ille profert. Primum dicit (Ι. p. 5083, scitissime ab Eur. consociatas et ad unius dramatis
fines angustissimos revocatas esse res locis temporibusque separatas. At scitissimam illam conso-
ciationem argumentis confirmare tantopere negligit, ut alius quis suo jure dicere possit, revocatas
quidem esse res in unius dramatis fines, non tamen consociatas scitissime, sed exteriore tantum vinculo
leviter conjunctas. Alio loco (Ι. p. 531.) alteram Hecubae partem omissa priore commode exhiberi
potuisse negat. „Nam quis, inquit, Hecubam ferret hosti oculos eruentem, nisi antea malis afflictatam‚
doloribus exacerbatam, hostium amicorumque injuriis lacessitam non fando audisset, sed coram oculis
spectasset?“ At nemo utramque Hecubae partem per se jam perfectam tragoediam esse censuit3
verum effici potest ex utraque parte perfecta tragoedia. Atque fieri potest, ut in tragoedia, quae in
supplicio de Polymestore sumpto versatur, Polydori quoque nex tractetur3 minime autem id fieri necesse
est. Namque et Aesch. ex scelere et ex supplicio duas confecit tragoedias easque pulcherrimas et
Soph. in Electra omisso facinore poenas tantum ab Aegistho et Clytaemnestra repetitas tractavit.
Tum Hermannum refellere conatus ille sententias huJus viri nimis argute ad suum usum accommodat.
Hermanni enim verba haec sunt: „Si Hecubam eo miseram ostendere voluit poeta quod plurima ei

¹¹) cf. Grupp. Ι. c. p. 753.

