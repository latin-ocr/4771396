9

 

mala accidissent, cur solos conjunxit Polydorum et Polyxenam, quibus illa orbaretur, quum eodem
Jure etiam tot alios filios et universum urbis excidium adnectere potuerit‘ss‘ Ad quae Hart: „Omnium
liberorum interitum cum universo urbis excidio si Eur. repraesentasset, se ait probaturum vir saga·
cissimus.“ At quantum absit, ut vir illustr. talem fabulam propter solam· factorum multitudinem com·
probaverit, nemo non intelliget, qui in commentatione ¹²) eJus legerit, et laudem et vituperationem
semper pendere ex factorum conjunctione aut apta aut inepta. Cetera quae de pulchra duarum partium
concordia dicit, ut vera sint, minime tamen refellere possunt, quod Euripidi vitio datur, partes inter
se minime conjunctas esse et, quales nunc sint, tollere actionis unitatem. Namque unum id, quod
contra haec profert, si rem leviter oculis percurrimus, permagni momenti esse videtur, sed re vera
ιιιὶιιίιιιθ illi sententiae repugnat. Totam enim fabulam Hecubam ab Aristot. laudatam esse dicit
Hart. Philosophi autem verba haec sunt (Poet. XVIII. 17.): ὅσοι πέρσαν Ἰλίυυ ὅλην ἐποιησαν, καὶ μὴ κατὰ
μέρος, ὥσπερ Εὐριπίδης Ἑκάβην, ἢ ὥσπερ Αἰσχύλος. ἢ ἐκπίπτουσιν ἢ κακῶς ιῖγωνίζονται. Primum quidem dubitandum
est, verene haec Aristotelea sint an subditicia verba. Gruppius enim praeter alia argumenta, quibus
nonnullos Aristoteleae artis poeticae locos subditicios esse probat (l. c. p. 552. sqq.), ea quoque re nititur,
quod Arist. fabulas exempli causa proferens semper usus sit articulo, scholiastarum vero consuetudo
sit, articulum omittere. Nec negari potest, veteres interpretes et scholiastas *perfacile adduci potuisse,
ut suo arbitratu exempla adderent. Ut vero Arist. ipse illo loco exempla proposuerit, tamen in libris
scriptis invenitur Νιόβην, non Ἑκάβην, quae lectio orta est conjectura recentiorum interpretum, quum
a nullo alio veterum scriptorum nobis traditum sit, Euripidem fabulam Nioben scripsisse. Ut Arist.
denique scripserit Ἑκάβην, quid aliud phil. illis verbis monet, quam ut permagna materia, velut exci-
dium Trojae, non tota redigatur in unam fabulam, verum potius per partes in compluribus tragoediis
tractetur, id quod e. g. factum sit in Hec. Eur. Quantum vero abest, ut illis verbis summa totius
fabulae atque compositionis contineatur laus! Itaque Hart„ quem de scriptis Euripidis optime meritum
esse libentissimo animo profitemur, iis, quae de actione Hecubae in medium protulit, ad suam causam
nos perducere nobisque persuadere nequit, Aristotelis de unitate praescripta in nostra fabula non esse
neglecta. Facere enim non possumus, quin judicemus, duas illas, quaein Hec. insunt partes, interiore
vinculo inter se conjunctas non esse. In utraque quidem parte primas partes agit Hecuba3 in altera
enim regina orbatur Polyxena, quae omnium ejus filiarum sola reliqua est, conserva sua, in altera
ulciscitur Polydorum, qui filiorum eJus solus tela Achivorum subterfugerat, per dolum vero occisus
erat ab homine amicissimo. Sed eo quod actionis partes ad unam eandemque personam spectent,
minime effici actionis unitatem supra cognovimus. Aliud vero vinculum duas illas partes connectens
in fabula nostra desideramus neque exstat interior ex una parte in alteram transitus. Nam quod
famula ad afferendam aquam marinam missa Polydori corpus in litus projectum invenit, adventicius
tantum neque necessarius transitus putandus est. Prologum autem, in quo Polydori umbra dicit,
matrem uno illo die orbatum iri duobus liberis, qua de causa post Polyxenam immolatam nuncium
Polydori trucidati exspectamus, cum tragoediae actione minime cohaerere infra declarabitur. Nihil
igitur obstat, quominus post priorem partem, post immolatam Polyxenam, tragoedia finem capiat.
Talthybius matri mortem filiae depinxit, Hec. ad funus ei faciendum aggreditur: quo facto secundos
ventos oriri et Graecos navigationem parare oportnjt3 is Justus atque verus fabulae finis fuit. Ita
fuisset, quod venti adversi repente verterentur in secundos. Statuendum enim est, Graecis naves a.
Troade solventibus non sine causa ventos adversos ortos, verum motos esse iratis Achillis manibus3

12) {lemanni de tragica et epita poesi commentatio, quae addita est ad Aristoteleae artis poeticae editionem
Hei-mannifluum.

¹³²„

