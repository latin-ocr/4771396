10

 

id quod apparet ex similitudine nostrae fabulae cum Iph. Aulid.¹⁸) et probatur etiam Neoptolemi
precatione (v. 542. sqq.): πρευμενὴς δ’ ἡμῖν γενοῦ,--λῦσαι’ τε πρύμνας, καὶ χαλινωιήρια - νεῶν δὸς ἡμῖν. Itaque
immolata Polyxena manibusque Achilleis placatis statim ventos verti oportuit. In nostra autem fabula
Neoptolemi preces nihil proficiunt, quum venti permaneant adversi et Graecorum navigationi longiorem
afferant moram idque eo tantum consilio, ut Agamemno Hecubae ultioni favere possit (cf. v. 892. sqq.),
qua feliciter peracta ex inopinato venti oriuntur secundi. Hanc repentinam ventorum conversionem
minime ex actionis compositione fluere, verum adventiciam esse, nemo non intelliget. In actionis igitur
unitate nostram fabulam praescriptis Aristoteleis satisfacere negandum esse judicamus.

Secundum actionis compositionem Hec. in numero simplicium fabularum habenda est3 neque
enim agnitio in ea inest neque inopinata rerum conversio, verum tota actio vel potius duae illae
actiones placido tenore progrediuntur. In deterrimas vero simplicis generis tragoedias, ἐπειςοδιώδιις
dico, referenda non est3 nam praeterquam quod duae illae partes interiore vinculo conjunctae non
sunt, utriusque partis ἐπειςὸδια ex actionis compositione fluunt. Μειάβασις in nostrae fabulae priore
parte posita non est in commutatione rerum secundarum in adversas, verum in crescentibus rebus
adversis. Hecuba enim jam non fortunata regina opulentissimae civitatis, sed malis abunde affecta
est. Trojam, urbem nobilissimam, dirutam, conjugem omnesque fere liberos Achivorum ferro trucidatos
vidit, ipsa jam in servitutem abducitur. Permagno autem ei est solatio, quod Polyxena filia ejus conserva
est; id servitutis incommoda ex parte, lenivit et Jam ipsa gravem suam fortunam aequo fert animo.
Qui rerum status ei quodammodo satis prosper videri potest ad mala ei jam imminentia. Tum, Poly-
xena abrepta, omni solatio illa orbatur. Haec prioris partis μετάβασις, quae, quum Hec., Justa illa et
proba mulier, in mala injiciatur, primo illorum, quos Aristotcles proposuit, μεταβάσεως modorum adnume-
randa est, multum distat ab illa commutatione, quam Arist. ut optimam comprobat. Neque enim
pristina Hecubae felicitas in conspectum nostrum venit neque per suum aliquem errorem incidit in
mala, verum ex aliorum hominum voluntate. In posteriore vero parte si Polymestor primas partes
ageret, μετάβασις, quum improbissimus ille homo ex secundis rebus conjiciatur in adversas, tertio modo
adnumeranda esset. Sed quum Eur. totam fabulam in Hecubae malis versari velit, hanc etiam primas
partes agere oportet. Hecuba, cujus mala ad summa creverunt, quum Polydoro filio, in quo uno omnis
spes Trojani regni instaurandi posita erat, per hospitem suum orbata sit, tristissimam suam fortunam
nisi crudelissimis suppliciis de homicida sumendis tolerabilem fieri non posse arbitrata, furore inflam-
mata persequitur ultionem, quae bene procedens reginae animum quodammodo mitigat. HuJus igitur
partis μετάβασις posita est in commutatione rerum adversarum si minus in secundas, tamen in condici-
onem tolerabiliorem3 itaque forsitan adnumeranda sit illi modo, qui ab Arist. omnino neglectus est.

Quodsi spectamus ad πάθος, fabula nostra referenda est in numerum earum quas phil. dicit
παθητικάς, quum in ea* atrocia et vehementia mala repraesententur. Immolationem virginis innocentis-
simae per se atrocem esse negari quidem nequit3 in Hec. vero Polyxenae immolatio atrocitatis aliquid
amittit, quum non fiat per amicos, verum per hostes (cf. Poet. XIV. 7.). Plus autem atrocitatis habet
nex Polydori, qui trucidatur a Polymestore, homine gentilitate et hospitio secum conjuncto. Supplicium
denique de Polymestore sumptum plus foeditatis quam atrocitatis haberet, si ille primas partes ageret.
Namque improbus iste homo quamvis summo cruciatu afficiatur idque per Hecubam, mulierem amicitia
secum conjunctam, tamen, quum justissimas solvat poenas pro facinore nefarie a se perpetrato, misera-

¹³³) εἰ. de hac re Pirnhaberi de Euripidis Hecuba, Troadibus, iphigenia Aulidensi commentatio, quae inest in weicheri
mus. Rhen. ord. rec. Tom. Ι.

