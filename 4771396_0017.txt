11

 

tionem nostram commovere non potest. Sed quum, ut supra diximus, Hecuba, non Polymestor, primas
partes agat, in illam omnis dirigitur miseratio spectatorum, quorum exspectationi atque voluntatibus
satis fit suppliciis illis meritissime, etsi crudelissimis.

Aggrediamur jam ad alteram tragoediae partem, ad morum descriptionem. Capite XV„ quo
Arist. de moribus describendis praecepta dat, primum statuit, ut honesti sint. Eo jam loco, quo de
commutatione fortunae disputat, statuit, ut persona primas partes agens si minus probitate et virtute
excellens, tamen talis sit, ut mediocritatem teneat inter hominem omnino probum et omnino pravum, aut
propius accedat ad probitatem quam ad pravitatem (Poet. XIII. 5. sq.). Etsi negari nequit, philosophum
hoc praeceptum in reliquas quoque tragoediae personas translatum voluisse, quum (Poet. 11. 7.) statuat, ut
tragoedia meliores quam nunc sint homines imitari studeat, tamen putandum non est, eum pravos mores
prorsus a tragoedia exclusisse3 id quod ex alio loco (Poet. XVIII. 19.) apparet, ubi eam tragoediam
comprobat, in qua homo prudens idemque improbus circumveniatur vel vir fortis idemque injustus
vincatur. Qui locus idem nos docet, quomodo Arist. morum pravitatem eum fundamento tragoediae, imi-
tatione bonorum, concordare voluerit. Statuit enim ille, ut poeta, qui hominem pravitate aliqua affectum
repraesentet, alias quasdam ejusdem hominis virtutes perspicue ostendat, quae illam pravitatem quodam-
modo obumbrare videantur. Deinde statuit Arist„ ut mores sint apti, ut personae cuique ii tribuantur
mores, qui ei conveniant. Habenda igitur est in moribus describendis ratio aetatis, sexus, dignitatis,
‘fortunarum ne e. g. Juveni tribuatur natura senilis neve mulieri natura virilis. Fieri quidem potest,
ut poeta auctoritatem fabulae antiquitus traditae secutus ab hoc Aristotelis praecepto discedere cogatur,
sicut Horatius in ep. ad Pis. praecipit, ut „sit Medea ferox invictaque,“ quamquam animus ferox et
invictus minime mulieris est. Quae si ita sunt, mores saltem quantum fieri potest apti comparari debent,
utin Medeis quoque non prorsus recedat ingenium muliebre. Tum Arist. postulat, ut mores sint veri
similes. Ernestius ¹⁴) his verbis (τρίτον δὲ τὸ ὅμοιον) praescriptum esse judicat, ut „mores personarum
temporibus suis sint accommodati.“ Sed quum non sit, cur id non contineatur altero praecepto, (ut
mores sint apti,) haec verba latius patere judicamus, ad quani rem explanandam alius adhibendus est
locus (Poet. XIV. 10.), ubi phil. dicit, poetae non licere receptas fabulas dissolvere. Neque enim
magis licet poetae in morum descriptione discedere a fabulis antiquitus traditis. Denique statuit Arist„
ut mores aequabiles sint et sibi constent3 id quod non obstat, quominus etiam homo inconstans et muta-
bilis fingatur, modo ipsa haec inconstantia ita constanter per totam tragoediam retineatur, ut aequabilis
inconstantia illam, quae requiritur, morum constantiam efficiat.

Euripidi Jam a veterum scriptoribus, imprimis ab Ari stoph., vitio datum'est, quod personas
temporum heroicorum ad aequalium suorum modum finxisset itaque quodammodo a cothurno recedens
propius accessisset ad soccum. Soph. ipse se comparans cum Eur. dicit, αὐτὸς μὲν οἵου,- δεῖ ποιεῖν,
Εὐριπίδην δὲ οἷοὶ εἰσιν. Quod dictum Arist. memoriae prodidit (Poet. XXVI. 11.). Eo enim loco, quo
phil. de rebus, in quibus poetae peccare possint, disputat, poetam reprehendi quidem posse dicit,
quod non vera finxerit, verum eam reprehensionem tolli, si· finxerit, qualia esse oporteret3 tum Sophoclis
illud addit. Quod nisi verum esse judicasset, aut refutasset aut omnino non attulisset. Itaque Arist.
ab illa Euripidis vituperatione non abhorruisse putandus est. Quodsi Eur. heroas ad suae aetatis
naturam vocat eorumque mores non ad illorum tempora, verum ad suam aetatem accommodat, aper-
tissime peccat in altero Aristotelis praecepto, ut mores sint apti. Quamvis aequales vehementer ei
plauserint, quod magnum discrimen, quod inter eorum aetatem et tempora heroica intererat, tolleret
quodque heroas induceret tales, quales ipsi essent, tamen id justissime ei vitio datur, si ratio habetur

¹⁴) Ernesffl lexicon technologiae Graecorum rhetoricae ρ. 229.
2

