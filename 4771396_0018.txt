12

 

artis. Actionis enim nobilitas, quam Arist. tragoediae necessariam esse affirmat, contenta non est
hominibus quotidianis nobilia nomina prae se ferentibus, verum postulat, ut personae vere sint nobiles
ac sublimes. Hartungus quidem (E. r. 1. p. 379.) illud non vitium esse Judicat, verum optime institutum
ab Eur„ „quus carminibus multo citius latiusque, quam disserendo potuerit, philosophia, quae de vita
et moribus, de rebus bonis malisque quaerat, divulgata sit.“ Etsi concedendum est, inde peti. posse
causas Euripideae morum descriptionis, tamen neque ab Aristot. neque ab ullo unquam alio artium
judice praescribitur, ut tragoedia praecepta philosophiae moralis pervulget.

Omittentes vero ea quae in universum Eur. in describendis moribus peccavit, perspiciamus
jam, quomodo praeterea mores in nostra fabula congruant cum Aristoteleis praescriptis. In Hecubae
moribus neglecta illa non sunt. Verum quidem est, quod Schlegelius Ιὅ) dicit, Hecubam, quae primum
anus imbecilla senioque confecta appareat, ad postremum in persequenda ultione permagnam prae se
serre animi praesentiam. Nec tamen eam ob causam poeta in vituperationem descriptionis morum
non aequabilis incidit3 namque illa mutatio optime fluit ex fabulae compositione. Ita enim fert hominis
natura, ut animus mali aliquid praesentiens neque certo sciens anxius atque trepidus pendeat, obortis
vero jam malis etsi durissimis omnes vires colligat. Sic Hec. quoque, dum nocturnis somniorum visis
perterrita mala sibi liberisque suis imminentia suspicatur, cum lamentationibus deos precatur, ut aver-
runcent sutura mala. Postquam duorum liberorum nex, qua majus duriusve malum accidere ei non
poterat, omnem spem ejus plane exstinxit, ipsa praesenti atque forti animo aggreditur ad poenas a
Polymestore repetendas. Accedit quod non repente atque raptim ex anu imbecilla atque fracta fit
leaena catulis orbata, verum mutatio illa sensim atque gradatim fit et optime pendet ex actionis pro-
gressu. Primum quidem reginam senio confectam et baculo humerisque famularum innixam e tentorio
progredientem videmus3 diris insomniis vexata angoribus conficitur et consilii auxiliique inops effundit
lamentationes et precationes, quae ad summum veniunt, simulac per captivas mulieres Trojanas certior
facta est, ab Achivis decretum esse, ut immolaretur Polyxena. Dum Ulixis animum flectere et a
consilio revocare studet, cum longiore contentione tum filiae animi magnitudine ipsa ita confirmatur,
ut illi virginem abducturo etsi frustra, fortiter tamen resistere conetur et postea, Talthybio in scenam
prodeunte, se ipsam quoque ad supplicium abductum iri sperans laeto atque alacri animo morti se
offerre possit. Quod in ipso temporis puncto, quo Ulixes virginem abducit, procumbit atque exani-
matae instar humi jacet, in eo nemo offendet, qui cogitaverit, etiam virum, cui praematura morte
amores et deliciae eripiantur, frangi posse, nedum frangatur mulier et senectute et malis oppressa.
Egregia Talthybii narratione de Polyxenae in ipsa morte constantia atque virginali verecundia, neque
minus consilio quod capit sepeliendae filiae, animo confirmatur ad perpetiendum acerbissimum, qui
ei imminet, dolorem. Polyxena matri erepta erat ab Achivis, dominis quibus serva inferior erat,
manibus Achillis caedem expostulantibus, quo fieri non poterat, quin omnes, ad quas regina deduci
poterat, ulciscendi cogitationes prorsus reficerentur, Polydorus vero necatus est ab hospite perfido
atquc religionis experte, qui mera pecuniae aviditate ad foedissimum scelus adducitur. Quem quo-
minus ulciscatur nihil obstat concedentibus Achivis. Itaque mulier gravissimis malis et acerbissimis
doloribus ad ferocissimam rabiem rapta crudelissimum quidem sed justissimum supplicium sumit de
Polymestore. Sic Hecubae mores aptissime descripti ’ imaginem efficiunt, quam neque probabilitati
neque fabulis antiquitus traditis repugnare censemus. Neque minus in Polyxenae moribus non est,
quod auctore Aristotele vituperemus. Virginem honestam conspicimus in servitutem abductam, quae
certior facta de Achivorum decreto regii generis memor mortem praefert turpissimae servituti neque

¹⁵) in scholis de arte scenica. (Ορρ. ed. Boccking. T. V. p. tot.)

