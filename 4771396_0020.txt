14

 

debilitatis animi arguant, quum concedendum sit, minime apparere potentissimum illum regem, fortis-
simum atque superbissimum ducem, quem apud Homerum videmus. Homericus ille Agam. omnibus
Achivorum ducibus obsistens Achilli, viro omnium Graecorum fortissimo, virtutis praemium eripere non
veretu13 Euripideus vero anxius, ne sibi a militibus exprobraretur amor Cassandrae, monstrum hominis
sceleratissimi, qui omnia divina humanaque jura permiscuerit, ipse supplicio afficere veritus, ultione
anui delegata satis habet de facinore perpetrato aequam Justamque sententiam ferre. Qua re negare
non possumus probari, quae supra in universum de Euripidea morum descriptione dicta sunt, eum
personas heroicae aetatis accommodasse ad suam aetatem. Minime vero Aristoteleis praescriptis
satisfacit persona Polymestoris, qni homo omnino nefarius atque improbissimus spem a gentilibus
hospitibusque in se positam destituens puerum sibi traditum sua manu enecaverit idque eo tantum
consilio, ut hujus aurum retinere possit. CuJus improbitas etiam augetur eo quod facinus illud tum
demum committit, quum Trojanorum opes jam fractae jacent, quum jam sperare potest, se poenas
non daturum, eo igitur tempore, quo optime verum amicum se praestare et potuit et debuit3 er τοῖς
, κακοῖς γὰρ ἁγαθοὶ σαφέστατοι - φίλοι. Atque tantum abest, ut Eur. Polymestoris improbitatem aliis
virtutibus obtegat, ut eam prorsus detegere maximopere studeat. N amque ille, quamqam summo
dolore atque misericordia se affectum simulat, mox in colloquio cum Hec. habito sordidissimam
pecuniae aviditatem dissimulare non potest, qua abreptus in perniciem incurrit. Neque vero temere
poeta Polymestorem talem finxisse putandus est, sed quo magis Hecubae ira atque ulciscendi cupi-
ditas exacuatur quoque facilius audax ejus conatus peragatur. Itaque poeta honestatem tragicae
personae suo commodo condonans providet, ne ulla omnino aut agentium aut spectantium moveatur
miseratio, neque consentiendum est cum Raumero, qui (in annott. ad Eur.) eo quod terribile subeat.
supplicium, illum miserationem movere atque tragicam personam fieri dicit. In Talthybii persona
non occurrit quod reprehendatur. Nam probus ille senex quum praeco ad Hecubam arcessendam
missus eam malis oppressam humique jacentem conspiciat, ei etsi mulieri hostili cum justissimam miseri-
cordiam impertit tum splendidissima de morte Polyxenae narratione multum praebet solatii.

De tertia tragoediae parte, sententiis, Arist. statuit (Poet. VI. 22), ut ea enuncient, quae ex

fabulae argumento dici possint et quae personis loquentibus apta sint. Ad illud praeceptum spectant,
quae addit, pristinos poetas induxisse homines πολιτικῶς λέγοντας, illius vero temporis poetas fingere
ῥητορικῶς λέγοντας. In interpretando hoc dicto Hermannus, quum pleraque tragoediarum argumenta in
eo versentur, ut de publica civitatis alicujus utilitate agatur, πολιτικῶς λέγειν idem esse judicat ac-„dicere
quae e re publica sint,“ ρηιορικῶς λέγειν idem ac „disceptare in utramque partem, magis cognoscendae
rei causa, quam ut aliquid suadeatur vel dissuadeatur.“ His non repugnant ea quae Welekerus
dieitw), πολιτικῶς λέγειν spectare ad simplicem sinceramque facundiam hominis vere nobilis atque
sublimis, ῥητορικῶς λέγειν ad eloquentiam fucatam atque arte rhetorica exornatam. Ita fit, ut πολιτικῶς
dicta 'magis cohaereant cum fabulae argumento, ῥητορικῶς autem dicta longius ab argumento digre-
diantur. Quamobrem Arist. prae pristinis poetis posteriores paulum reprehendisse putandus est.

In sententiis enunciandis Eur. non minus atque in moribus describendis ab heroica aetate
digreditur, suae aetati eas accommodans. Nam quum praeceptoribus uteretur Anaxagora et Prodico idem-
que amicissimus esset Socrati, factum est, ut tragoedias suas sententiis ex illorum philosophorum doctrina
repetitis repleret, quamobrem a veteribus φιλόσοφος σκηινικός nominatus est. Saepenumero vero illis
sententiis alieno loeo utitur, ita fabulis eas inserens, ut, quum ipse poeta nimis perluceat, ad actionem

Ι·) in commentatione quae inscribitur: bie griedyifffln trogium mit {Rssdstcht uui ben epiicben <Satius georbnct
(in mus, Rhen. Tem. suppl. u. p. 920).

