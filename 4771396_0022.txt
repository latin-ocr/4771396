16

 

proprio recedat3 quibus non immodice utendum esse, quum, si omnia γλῶτται sint, barbarismi, sin omnia
μηαφοραί, aenigmata efficiantur, verum saepe etiam proprias voces adhibendas esse. Itaque dictionem
prudenter temperandam esse et propriis et peregrinis, ut baec gravitatem, illa perspicuitatem efficiant.

Quamquam Euripidis dictionem neque Aeschyleam granditatem neque Sophocleam suavitatem
adaequare, sed paulum supra vulgarem orationem attolli inter omnes fere constat, certe tamen ea
putanda est, quae Aristoteleis praescriptis satisfaciat, quum neque obscuritatem neque exilitatem
habeat. Arist. ipse (Poet. XXII. 19.) ἰιι jambicis, quae maxime imitentur vulgarem orationem, ea
dictione utendum esse dicit, qua etiam in vulgari oratione uti possimus. Et alio loco (Rhet. ΠΙ. 2.)
nominatim Euripidem propter dictionem laudat, dicens: δεῖ λανθάνειν ποιοῦντας καὶ μὴ δοκεῖν λέγειν πεπλασμένοις,
ἀλλὰ umbrac- τοῦτο γιὶρ πιθανόν, ἐκεῖνο δὲ τούναντίον· ..... κλέπτεται δ’ εὖ, ἐάν τις ἐκ τῆς εἰωθυίας διαλέκτου
ἐκλέγων συντιθῇ· ὅ περ Εὐριπίδης ποιεῖ καὶ ὑπέδειξε πρῶτος. Dissimulandum igitur esse dicit ornandi Stadium
et bene dissimulari, si quis ex consueto sermone delecta conjungat, id quod Eurip. fecerit.

In nostra quoque fabula translationes inveniuntur nec permultae nec nimis conspicuae neque
desunt aliae inaequalitates s. figurae, quas enumerare aut strictim attingere angusto spatio vetamur,
quamvis poeta modice iis utatur. Ita fit, ut dictio et humilitatem exilitatemque vulgaris orationis
effugiat neque aut tumida aut obscura sit, itaque ex Aristotelis mente laudanda sit. Neque tamen
desunt, qui in dictione quoque Euripidem vituperent idque ita, ut vituperatio in nostram qnoque
fabulam transferri possit, ut Aristoph. (Rau. 1338. 51. 53. sqq.) Euripidem perstringit, quod saepissime
usus sit geminatione verborum. Quae in Hec. invenitur sexcenties, idque in partibus melicis3 quam-
obrem, quum hac geminatione querimoniis plus ponderis afferatur, illam vituperationem ut injustam
rejicimus. Pari modo Euripidi objicitur σιγματισιιὸς S. nimius literarum sibilantium usus, qui efficit,
ut versus molliorem reddant sonum. Cujus rei in Hec. quoque non pauca inveniuntur exempla.
At hoc vitium, ad quod fortasse pauca alia accedunt, id non est, quod universam nostrae fabulae
dictionem corrumpere ejusque virtutes obscurare possit. Quamobrem facere non possumus, quin ad
Hecubae dictionem referamus Horatii illud (ep. ad Pis. 351. sqq.): Verum ubi'plura nitent in carmine,
non ego paucis — Offendar maculis, quas aut incuria fudit, — Aut humana parum cavit natura.

Postremas duas tragoediae partes, modulationem et scenicum apparatum, Arist. minime illu-
strat, quum parum pertineant ad artem poeticam3 namque etiam sine iis tragoedia id quod vult con-
sequi atque metum et miserationem commovere potest. Quamobrem eas omnino praetermittentes
transeamus Jam ad exteriorem tragoediae habitum, quem Arist. cap. XII. strictim et quasi praeteriens
tractat, partes tragoediae enumerans has: prologum, ἐπειςόδιον, exodum, chor-ica.

Prologi Arist. alio quoque loco (Rhet. ΙΙΙ. 14.) mentionem facit dicens: τὸ προοίμιόν eam ἀρχὴ
λόγου, ὅπερ ἐν ποιήσει πρόλογος καὶ ἐν αι’-λήσει προαύλιον· πάντα γὰρ ἁρχαὶ ταῦτ’ εἰσί καὶ ὖὸοποίησις τῷ ἐπιόντι.
Quo apparet, tragoediae prologum esse actionis ingressionem, qua spectatores de rebus quibusdam
antecedentibus, e quibus actionis implicatio gignatur, certiores fiant. Multum vero distant Euripidei
prologi¹⁷) a Sophocleis. Namque apud Soph. prologi artissime conjuncti sunt cum actione, quum
personae primo initio in scenam prodeuntes dialogo non longius repetito, verum e natura rerum
fluente spectatores in actionem inducant. In Euripideis vero tragoediis plerisque una tantum persona
scenam ingreditur et ad spectatores conversa rerum statum narrando exponit, nonnunquam etiam res
spectatoribus notissimas, ut in fabula Helena Menelai uxor prologum agens nomen, patriam, Paridis
judicium, alias res satis notas narrat. Interdum illa persona nullam actionis ipsius partem habet,

Ι7) De prologis Euripideis uberrime scripserunt Eichstaedtius in libello, qui inscribitur: „de dramate Graecorum comico-
satyrico“ et F. Tb. Ellendtius in dissertatione de prologis tragoediae Graecae.

