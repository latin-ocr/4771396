18

 

capturos esse Hecubae miserationem, si hanc fortunatissimam olim reginam, Troja diruta, occiso Priamo
· sensim atque gradatim in recentia mala incidentem videremus, quam si Polydori manes audimus
narrantes, illa Hecubae jam accidisse, haec eam mox oppressura. Quin etiam animi commotionem
et miserationem nostram majorem fore putamuS, si malorum instantium prorsus inscii essemus. Les-
singius Diderotum secutus non re ipsa, verum sola ratione, qua de ea doceamur, non rebus inex-
spectatis vel inopinatis, verum apta compositione rerum spectatoribus notarum miserationem concitari
atque augeri dicit. Quod si Aristotelis testimonio firmat, qni Euripidem τραγικώτατον inter poetas dixerit,
in eundem incidit errorem, in quem Hartungum incidisse supra docuimus. Toto enim illo loco
(Poet. XIII. 10.) nihil conspici potest, quo probetur, Euripidem propter aliam causam τραγικώτατον nomi—
nari, quam quod commutationem fortunae bene ita instituerit, utres secundae mutarentur in adversas.
Contentus esse debuit Lessingius argumento illo, ut ita dicam, neqativo, quod paulo supra affert,
neque Aristotelem neque Horatium quidquam diserte de necessitudine rerum inopinatamm docuisse
eosque, qui hanc docuissent, exempla neque 0 plurimis neque ex optimis veterum fabulis repetisse
dicens. At contra dicendum est, id quod ⁸jam Ellendtius (de prol. p. 33.) recte notat, Aristotelem,
ubi bene ordinandae tragoediae exempla requirantur, semper fere, priores, raro et plerumque cum·
nota quadam reprehensionis Euripidem commemorare. Veremur ne nimis Φιλευριπίῦης fuerit subtilissimus
noster criticus ideoque justo pertinacius defenderit rem infirmissimam. Alia vituperatio Euripideorum
prologorum duci potest ex brevi illa Aristotelea definitione. Dicit enim phil. (Poet. XII. 4.): ἔστι δε·
πρόλογος μέρος ὅλον τραγῳδίας τὸ πρὸ χοροῦ παρόδου et paulo infra (XII. 7.): πάροδος ἦ πρώτη λέξις ὅλου χοροῦ.
Prologum igitur usque ad parodum i. e. ad primum totius chori canticum produci vult. Systemata
anapaestica‚ quae nonnunquam primo illi totius chori cantico antecedunt et quae non a toto choro
canebantur, sed ab uno coryphaeo recitabantur, a parodo non prorsus excludenda sunt, verum parodi
quasi ingressiones putandae sunt, quae a sermone transitum parant ad cantum. Inveniuntur quoquc
fabulae, in quibus primo initio chorus in scenam prodit, ut in Aesch. Pers„ quae nihilominus parodo
non carent. Namque in his coryphaeus fundamentum actionis exponit systemate anapaestico, quod
excipit parodus Aristotelea. De qua re fusius scribit Hermannus ad Arist. Poet. XII. 7. Nonnun-
quam vero Eurip. illud Aristotelis praescriptum omnino negligit, quum persona prologum agens non
usque ad parodum in scena permaneat, sed ‚iam antea recedens aliis agentibus personis locum con-
cedat. Quum autem saepe in Euripideis fabulis persona προλογῐςουσα 1111113111 actionis ipsius partem
habeat, fieri potest, ut τὸ μέρος τραγῳδίας τὸ πρὸ χοροῦ παρόδου in duas dissolvatur partes, quae intel*
se minime cohaereant neque ὅλον τι, totum quiddam et integrum efficiant. Itaque in his sabulis duo
exsistunt prologi, quorum altero narrativo resecto alter actuosus veram fabulae ingressionem dat.

Omnes hae vituperationes, quas universe Euripidei prologi subierunt, in nostrae quoque fabulae
prologum valent. Primum enim ille est narr-ativae, quum Polydori umbra sola in scenam progre-
diens spectatoribus rerum statum exponat. ²⁰) Deinde idem praeparatorius est. Polydorus enim
spectatoribus narrat, id quod agentium nemo scit, uno illo die Polyxenam Achillis manibus immolatum
iri et suum corpus a Polymestore in mare proJectum in matris manus venturum esse. Denique
duple-z· ille est et si Polydori narratio resecatur, tragoedia plus pulchritudinis quam detrimenti capit,
quum Hecubae oratio, etsi non jambica, multo aptiorem fabulae expositionem praebeat.

²⁰) Neque, ut id quoque in transitu attingam, Aristophaneo illi Joco repugnat prologus rabulae nostrae, verum pari
modo ληκυθίῳ discindi potest: ⁰!Iuw, νεκρῶν κευθμῶνα καὶ σκότου πύλας
λιπών, ἵν’ 'along — ληκύθιον ἀπώλεσεν.

