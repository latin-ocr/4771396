22

partibus, quae inter se minime cohaereant neque conjunctae sint inter se nisi exteriore vinculo unius
personae primas partes agentis. Deinde actionis compositio simplex est, quam Aristot. postponit
implicatae. Tum neque commutatio fortunae neque πάθος adaequant optimum, quem phil. proposuit,
modum. Neque minus morum descriptio universe vitiosa est, propterea quod non ad personarum
tempora, verum ad Euripidis aetatem accommodata est. Pari modo sententiae in universum graviter
vituperandae sunt, quod ab heroica aetate digredientes ad philosophiae disciphnm, qua poeta usus
erat, se applicant. Denique prologus quoque et chorica ex Aristotelis mente graviter vituperanda
sunt. Nihilominus fabulam nostram a veteribus magni aestimatam esse videmus, quamobrem judicare
non possumus, Euripidem temere atque inconsulte a pristina tragoediae natura recessisse. Itaque
judicandum est, spectatores, quibus res novae ab Eurip. in tragoediam inductae maxime blandirentur,
ad artium praecepta parum respicientes vitiis, quae cmn novis illis rebus conjuncta erant, libenter
ignovisse atque gavisos esse, quod se ipsos in scena repraesentatos viderent. Inde igitur summae
fluxerunt laudes, quae Euripidi ab aequahbus tributae sunt. Remotis vero Aristoteleis artium prae-
ceptis, quae in omnibus Euripidis fabulis plus minusve neglecta sunt, Hecubam in optimas eJus tra-
goedias referre non dubitamus. Neque inutilem eam fuisse ad affectus metus et miserationis com-
movendos cognoscimus ex eo, quod Plutarchus (de Alex. M. sive virt. sive fort. ΙΙ. 1.) narrat, Alexandrum
Pheraeum, ferocissimum atque crudelissimum tyrannum, Hecubae et Polyxenae mala in scena reprae-
sentari videntem lacrimas tenere non potuisse. Id parum cogitant recentiorum criticorum nonnulli,
qui propterea quod Eur. a priore tragoediae more digressus novamque, ut aequalibus suis placeret,
viam ingressus est, justo iniquius de eo ejusque fabulis judicant. Itaque minime consentire possumus
cum Hermanno, qui (ad Hec. 760.) de nostra fabula Judicium facit hoc: „Si Eur-ip. Hecubam non
scripsisset, quid aliud quam aliquot lamenta muliercularum periissent?“

 

We.

